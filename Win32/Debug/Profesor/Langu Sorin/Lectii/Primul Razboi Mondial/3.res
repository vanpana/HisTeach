    În Europa, Germania și Austro-Ungaria au avut dificultăți de comunicare privind intențiile exacte ale celor două armate aliate. Inițial, Germania garantase că o să susțină invazia austro-ungară în Serbia, dar interpretările acestei decizii variau. Liderii Austro-Ungariei credeau că Germania va apăra flancul lor nordic contra Rusiei, însă Germania planificase ca Austro-Ungaria să-și concentreze forțele contra Rusiei, astfel încât Germania să poată lupta contra Franței pe Frontul de Vest.   Această stare instabilă a forțat armata austro-ungară să-și diminueze rezervele în sud, pentru a întâlni forțele ruse la nord. Armata sârbă, venind dinspre sudul țării, s-a confruntat cu armata austriacă în Bătălia de la Cer pe 12 august, 1914.