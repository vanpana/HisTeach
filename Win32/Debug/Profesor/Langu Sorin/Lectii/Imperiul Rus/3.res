   În 1914, Imperiul Rus a fost împărțit în 81 de provincii ("gubernii") și 20 de regiuni ("oblasturi"). Hanatele Buhara, Hiva și din 1914 și Tuva se numărau printre statele vasale sau protectoratele rusești.
   Imperiul Rus a fost o monarhie ereditară, condusă de un împărat (țar) autocrat din Dinastia Romanov. Creștinismul ortodox era credința oficială a Imperiului Rus și era controlată de împărat prin intermediul Sfântului Sinod. Supușii Imperiului Rus erau împărțiți în clase după cum urmează: dvorianstvo (nobilimea), clericii, negustorii, cazacii și țăranii. Populația băștinașă din Siberia și Asia Centrală erau înregistrați într-o clasă separată, "inorodtsy" ("străinii").