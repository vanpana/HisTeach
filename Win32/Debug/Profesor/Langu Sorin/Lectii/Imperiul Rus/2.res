    La sfârșitul secolului XIX, suprafața imperiului era de aprozimativ 22.400.000 km². În conformitate cu rezultatele recensământului din 1897, populația imperiului era de 128.200.000 oameni, cu majoritaea lor (93,4 milioane) trăind în partea europeană a Rusiei. 
   În Imperiul Rus trăiau mai mult de 100 de grupuri etnice, în condițiile în care rușii reprezentau cam 45% din populație. Față de teritoriul de azi al Rusiei, în imperiul de dinainte de 1917 erau cuprinse și Țările baltice, Ucraina, Belarus, o parte a Poloniei, Basarabia, Caucazul, Finlanda, și cea mai mare parte a Asiei Centrale (Turkestanul rusesc).